



In finem. Psalmus David. Usquequo, Domine, oblivisceris me in finem?
usquequo avertis faciem tuam a me?

quamdiu ponam consilia in anima mea;
dolorem in corde meo per diem?

usquequo exaltabitur inimicus meus super me?

Respice, et exaudi me, Domine Deus meus.
Illumina oculos meos, ne umquam obdormiam in morte;

nequando dicat inimicus meus: Pr√¶valui adversus eum.
Qui tribulant me exsultabunt si motus fuero;

ego autem in misericordia tua speravi.
Exsultabit cor meum in salutari tuo.
Cantabo Domino qui bona tribuit mihi;
et psallam nomini Domini altissimi.
