



Psalmus David. Judica me, Deus, et discerne causam meam de gente non sancta:
ab homine iniquo et doloso erue me.

Quia tu es, Deus, fortitudo mea: quare me repulisti?
et quare tristis incedo, dum affligit me inimicus?

Emitte lucem tuam et veritatem tuam:
ipsa me deduxerunt, et adduxerunt
in montem sanctum tuum, et in tabernacula tua.

Et introibo ad altare Dei,
ad Deum qui l√¶tificat juventutem meam.
Confitebor tibi in cithara, Deus, Deus meus.

Quare tristis es, anima mea?
et quare conturbas me?
Spera in Deo, quoniam adhuc confitebor illi,
salutare vultus mei, et Deus meus.
