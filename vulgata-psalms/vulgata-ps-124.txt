



Canticum graduum. Qui confidunt in Domino, sicut mons Sion:
non commovebitur in æternum,
qui habitat

in Jerusalem.
Montes in circuitu ejus;
et Dominus in circuitu populi sui,
ex hoc nunc et usque in sæculum.

Quia non relinquet Dominus virgam peccatorum
super sortem justorum:
ut non extendant justi
ad iniquitatem manus suas,

benefac, Domine, bonis,
et rectis corde.

Declinantes autem in obligationes,
adducet Dominus cum operantibus iniquitatem.
Pax super Israël!
